{"title":"Angelhack Singapore 2013","link":"https://www.llun.me/posts/dev/2013-06-07-angelhack-singapore-2013/","date":1370563200000,"content":"\n      \n        <p>เสาร์อาทิตย์ที่ผ่านมาได้ไป join <a href=\"http://angelhack.com/\">AngelHack</a> มาเนื่องจากมีตั๋วฟรี (โค้ดฟรีแปะอยู่หน้าสมัครเลยแค่ต้องถอดรหัสนิดหน่อย)​ ความคิดแว๊บแรกคือคงเป็นงานแนว Geek หน่อยมีโจทย์ให้ Hack เล่นไปถึงกลายเป็นงานคนละแนวเลย รูปแบบเหมือน Startup weekend แค่เปลี่ยนชื่อเท่านั้นเอง</p>\n<p>วันแรกออกจากบ้านกะไปกินข้าวเช้าฟรี แบบชิวๆ เพราะคิดว่าคนคงไม่เยอะและหน้าจะมีคนโดดบ้างแหละ ถึงที่จัดงานคนเต็มเลย คว้าอาหารเช้าได้เสร็จต้องรีบหาที่นั่งก่อนเลย หลังจากนั้นก็เข้าห้องรวมมีพิธีการเล็กน้อย กล่าวถึง Sponsor ต่างๆ อย่าง <a href=\"http://gushcloud.com/\">Gushcloud</a> ที่เป็น Organizer จากนั้นก็ AWS, Google, Elance, BB และ DBS! ตามด้วย pitch สายฟ้าแล๊ปคนละประมาณ 30 วินาที เพื่อหาทีมในงาน (คือจะรวมตัวกันมาก่อนก็ได้) หลังจากพิธีการต่างๆ ก็ออกมาตั้งทีม</p>\n<p>เนื่องจากไปแบบไม่มีหัวข้ออะไรในหัวรวมถึงทีมด้วย กะไปขำๆ สุดท้ายเลยไปอยู่กับ<a href=\"http://twitter.com/jennyshen\">เพื่อนที่ทำงาน</a>ด้วยกันกับ<a href=\"http://twitter.com/scalopus\">พี่ป๊อป</a> จาก Property Guru ที่รู้จักตั้งแต่มาทำงานที่นี่ แล้วก็ให้สองคนนี้โน้มน้าวว่าจะทำ project ใครดี ผลสุดท้ายได้ออกมาคือ <a href=\"http://picstachio.com/\">Picstachio</a> ไอเดียของเพื่อนที่ทำงานด้วยกันนั่นเอง</p>\n<p>เริ่มทำก็แบ่งงานกันเล็กน้อย แน่นอนว่าเพื่อนเป็น Designer รวมถึงต้นคิดไอเดีย เลยรับหน้าที่ Design หน้าตาและ flow ทั้งหมดไป ส่วนชาวไทยสองคนในทีมก็รับหน้าที่ dev มาเนื่องจากมีเวลาทำแค่ไม่ถึง 24 ชั่วโมง (พบว่าจริงๆ งานนี้ไม่ต้อง dev ก็ได้ เหมือน Startup weekend นั่นแหละ) เลยทำระบบพื้นๆ ไม่มีอะไรหรูหราเท่าไหร่ แต่ก็เสร็จก่อนหมดเวลาพอสมควร แต่ด้วยความกระแดะอยากลองอยู่ถึงเช้าดู เลยนั่งเล่นนอนเล่นอยู่ในงานถึงเช้า คราวหน้าจะไม่ทำอีกหละ ทรมานสังขารเกินไป</p>\n<p>วันถัดมาเริ่ม pitch ลำดับการ pitch เรียกตามเวลาที่ลงทะเบียนในเว็บ <a href=\"http://hackathon.io/\">hackathon.io</a> ใครลงทะเบียนเร็วได้ pitch เร็ว ซึ่งมีผลมาก เพราะต้อง pitch กับกรรมการเป็นโต๊ะๆ และถ้าเวลาเหลือสามารถ pitch กับ sponsor ตามโต๊ะได้ด้วย เพราะงั้นใครได้เข้าก่อนก็มีโอกาสที่จะได้ pitch กับ Sponsor ทุกคน คนเข้าหลังๆ อาจจะไม่ได้ pitch กับ Sponsor เลย เนื่องจากความอยากลองหลังจาก pitch กับกรรมการเสร็จก็ยุให้ designer ไป pitch ต่อ Sponsor แรกเลยที่บอกให้ไป pitch คือ Elance แม้ว่า product จะทำมาเหมือน Elance ขนาดไหนก็ตาม และจบด้วย Google สรุปได้แค่สอง Sponsor เพราะเจ้าอื่นคิวยาวมาก จนหมดเวลาเลยได้แค่สองเจ้านี้</p>\n<p>จากนั้นกรรมการก็คัด 10 ทีมเพื่อ pitch รอบสุดท้ายทีมต่างๆ ที่ได้ pitch ก็มี</p>\n<ul>\n<li><a href=\"http://www.hackathon.io/stock-excg\">VSX</a> เป็น virtual stock exchange platform โดยทำ demo app เป็น soccer trader app</li>\n<li><a href=\"http://www.hackathon.io/shootnsell\">Shootnsell</a> ถ่ายรูป ขายของ ลง Marketplace (อ๊ะ คุ้นๆ กันใช่มั้ย!)</li>\n<li><a href=\"http://www.hackathon.io/ootb\">Out of the box</a> เป็นเหมือนที่ฝากไอเดีย หาคนมาช่วยทำ</li>\n<li><a href=\"http://www.hackathon.io/bff\">BBF</a> Social enterprise that helps disabled people</li>\n<li><a href=\"http://www.hackathon.io/afterparty\">AfterParty</a> เว็บรวมข้อมูลของ Party ต่างๆ</li>\n<li><a href=\"http://www.hackathon.io/queueless\">Queueless</a> ปัญหาอย่างนึงของที่นี่คือคิวร้านอาหารยาวมาก Queueless ต้องการแก้ปัญหานี้ด้วย Application จองคิวแล้วจะ notify ไปหา user ทำให้ user ไม่ต้องไปรอหน้าร้าน</li>\n<li><a href=\"http://www.hackathon.io/talent1\">TalentKey</a> ระบบช่วยกรองนักศึกษามาสมัครงานโดยมีระบบคำถามให้สร้างและส่งไปยังเป้าหมายเพื่อให้ทำตาม พร้อมข้อมูลตอบกลับมาว่าใครทำอะไรได้เท่าไหร่บ้างกับ HR</li>\n<li><a href=\"http://www.hackathon.io/kinkie-im\">Kinkie</a> Messaging app base on location สำหรับให้คนอยู่ในเขตเดียวกันได้คุยกัน</li>\n<li><a href=\"http://www.hackathon.io/buddy1\">Buddy Tutor</a> เป็น Education system ให้นักเรียนเข้ามาช่วยสอนกันเองออนไลน์</li>\n<li><a href=\"http://www.hackathon.io/picstachio\">Picstachio</a> ระบบฝากหารูปภาพ โดย post concept ของภาพที่ต้องการแล้วบอกราคาว่าจะจ่ายเท่าไหร่ถ้าหามาให้จากนั้นให้เจ้าของภาพที่มี concept ตามที่บอกไปมา bid ราคาเพื่อขายภาพกัน</li>\n</ul>\n<p>จาก 10 ทีมนี้ก็คัดเหลือหนึ่ง สำหรับทีมที่ได้ที่หนึ่งนี่ผิดคาดมาก (คือเก็งไว้อีกทีมแต่ได้ Runner up แทน) นั่นคือ Shootnsell! ที่ผิดคาดเพราะเป็นอะไรที่มีในตลาดแถบนี้แล้วถึงสอง App เลยไม่คิดว่ากรรมการจะสนใจอีกเท่าไหร่ แต่สาเหตุนึงที่คิดว่ากรรมการไม่ให้ Runner up(Talent Key) อาจจะเป็นเพราะทำอะไรบางอย่างผิดกฏไปเพราะ product ตอนจบแข่งขันนี่พร้อมมากแถมมีลูกค้าจ่ายเงินแล้ว</p>\n<p>ก็เป็น Hackathon ที่สนุกดี (สนุกเพราะอย่างน้อยได้ผ่านเข้าสิบทีมสุดท้ายแบบไม่ได้คาดคิดนี่แหละ)​ ไว้คราวหน้ามีอีกอาจ join ใหม่แต่คงคิดอะไรไปก่อนหน้าบ้างหละ พร้อมกับหาทีม ไม่ไป join หน้างานแบบนี้อีกแล้ว</p>\n\n        <p>\n          <a href=\"mailto:comment@llun.me?subject=Common on post https://www.llun.me/posts/dev/2013-06-07-angelhack-singapore-2013/\">Send a comment</a>\n        </p>\n      \n    ","author":"","siteTitle":"@llun story","siteHash":"e492a4c5a091b6624e5872d8d003bc73eb1166cc8f88db58c44e1f8dfb9c7252","entryHash":"2f3f80abeaaeec8f69f21da338cd2f15b8a2bf4fbbc2dbe101bc1e4056600e83","category":"Me"}