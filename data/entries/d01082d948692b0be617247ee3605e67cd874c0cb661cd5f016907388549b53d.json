{"title":"2020","link":"https://www.llun.me/posts/2020-12-31-2020/","date":1609372800000,"content":"\n      \n        <p>รีวิวสิ้นปีนี้ต่างจากปีก่อนหน้าทั้งหลายมาก เพราะเป็นปีที่ไม่ได้บินไปไหนเลยตั้งแต่ต้นปีต่างจากปีที่แล้วที่เดินทางเยอะมาก ซึ่งก็ไม่เลวร้ายอย่างที่คิดด้วยเพราะว่างานอยู่ในอุตสาหกรรมที่ได้ประโยชน์พอสมควรและสิงคโปร์มีกิจกรรมเยอะมาก</p>\n<h2 id=\"covid-19-%E0%B8%81%E0%B8%A3%E0%B8%B0%E0%B8%97%E0%B8%9A%E0%B8%AD%E0%B8%B0%E0%B9%84%E0%B8%A3%E0%B8%81%E0%B8%B1%E0%B8%9A%E0%B8%8A%E0%B8%B5%E0%B8%A7%E0%B8%B4%E0%B8%95%E0%B8%9A%E0%B9%89%E0%B8%B2%E0%B8%87\">COVID-19 กระทบอะไรกับชีวิตบ้าง <a class=\"direct-link\" href=\"https://www.llun.me/posts/2020-12-31-2020/#covid-19-%E0%B8%81%E0%B8%A3%E0%B8%B0%E0%B8%97%E0%B8%9A%E0%B8%AD%E0%B8%B0%E0%B9%84%E0%B8%A3%E0%B8%81%E0%B8%B1%E0%B8%9A%E0%B8%8A%E0%B8%B5%E0%B8%A7%E0%B8%B4%E0%B8%95%E0%B8%9A%E0%B9%89%E0%B8%B2%E0%B8%87\">#</a></h2>\n<p>ก็มีตั้งแต่ปีนี้ไม่ได้บินกลับไทยเลยจากปกติจะบินกลับทุกสอง - สามเดือนครั้ง, งานปั่นจักรยาน Tour de Bintan ที่ลงไว้ยกเลิก, เลิกไปปั่นกับกลุ่มเพราะสิงคโปร์ปิดเมือง และทำงานจากที่บ้านแล้วเหมือนบ้างานมากขึ้น รวมแล้วก็ไม่ได้แล้วร้ายเท่าไหร่ แต่เหมือนมีเวลามากขึ้นปีนี้เลยทำอะไรเพิ่มขึ้นไปด้วย คือแทนที่จะเอาเงินไปบินเที่ยวก็เลยเอามาลงกับกิจกรรมในสิงคโปร์แทน</p>\n<h3 id=\"indoor-cycling\">Indoor cycling <a class=\"direct-link\" href=\"https://www.llun.me/posts/2020-12-31-2020/#indoor-cycling\">#</a></h3>\n<p>เริ่มจากประมาณช่วงเดือนเมษายนที่สิงคโปร์เริ่มปิดเมือง ก็<a href=\"https://www.llun.me/posts/ride/2020-05-02-indoor-cycling/\">ถอย Bicycle Indoor Trainer</a> มาก่อนเลยหลังจากตอนแรกกะว่าจะเอาไว้ซื้อปั่นที่ไทยแล้วก็สมัคร Zwift ปั่นในบ้าน มันก็สนุกอยู่ช่วงนึงและปั่นในเกมเหมือนจะยากกว่าปั่นนอกบ้านเพราะมีเขา สิ่งที่ค่อนข้างต่างจากปั่นนอกบ้านก็คงเป็นความลำบากของไฟจราจรที่หายไป ลมที่ปะทะหน้าแล้วผลักให้ช้าลง แล้วก็ความไม่น่าเบื่อของวิวข้างทาง</p>\n<h3 id=\"%E0%B9%80%E0%B8%A3%E0%B8%B5%E0%B8%A2%E0%B8%99%E0%B8%A0%E0%B8%B2%E0%B8%A9%E0%B8%B2%E0%B8%88%E0%B8%B5%E0%B8%99\">เรียนภาษาจีน <a class=\"direct-link\" href=\"https://www.llun.me/posts/2020-12-31-2020/#%E0%B9%80%E0%B8%A3%E0%B8%B5%E0%B8%A2%E0%B8%99%E0%B8%A0%E0%B8%B2%E0%B8%A9%E0%B8%B2%E0%B8%88%E0%B8%B5%E0%B8%99\">#</a></h3>\n<p>หลังจากนั้นกลางๆ ปีหลังจากสิงคโปร์เริ่มเปิดเมือง ก็มีไปลงเรียนจีนและสมัครสมาชิกยิม เริ่มจากเรียนจีนก่อน ที่หลายคนบอกว่าง่ายกว่าเรียนภาษาอื่นเพราะมีโทนและไวยากรคล้ายไทย ผ่านมาจะครึ่งปีเรียนกับคนจีนสองคลาส และ Duolingo แบบคู่กันเรื่อยๆ เทียบกับภาษาอังกฤษก็คิดว่าง่ายกว่า แต่อาจจะเพราะรู้แล้วว่าต้องลองพูดกับลองใช้ แล้วอยู่สิงคโปร์มันได้ใช้ นิดๆ หน่อยก็เถอะก็เลยรู้สึกว่าเรียนเร็วกว่าอังกฤษมาก</p>\n<p>ความยากของภาษาจีนตอนนี้ที่เจอก็มีคำพ้องเสียง ที่เยอะมาก คือมีโทนแต่คำที่เสียงเดียวกัน โทนเดียวกันก็ยังมีเยอะ แล้วใช้บ่อยด้วยหลายคำ (อย่าง 的 กับ 得）ตำแหน่งของคำก็ยังไม่ค่อยชิน อย่างพวกเวลากับสถานที่ทั้งหลายจะอยู่ก่อน กรรม กับ คำขยายหมด (我早上在工作见老板 หรือ 我晚上在汉语学校学习 ประมาณนี้ ประโยคนี้ไม่รู้ถูกด้วยป่าวนะ) แต่ครึ่งปีที่รู้สึกว่าก้าวหน้าก็คงเป็น ฟังคำประกาศภาษาจีนในสถานีรถไฟฟ้าเริ่มออก กับฟังคนจีนคุยกันตามที่ต่างๆ เริ่มรู้เรื่อง!</p>\n<h3 id=\"gym\">Gym <a class=\"direct-link\" href=\"https://www.llun.me/posts/2020-12-31-2020/#gym\">#</a></h3>\n<p>นอกจากเรียนจีนแล้ว อีกอย่างที่เริ่มทำก็เริ่มเข้ายิม แต่ก่อนรู้สึกว่าไม่ค่อยอยากเข้าเท่าไหร่เพราะค่าสมาชิกรายเดือนมันเยอะ และไม่รู้ว่าเล่นเครื่องเล่นยังไงด้วย แต่ยิมที่สมัครปัจจุบันมี personal trainer ที่ไม่ค่อย personal เท่าไหร่ คือทั้งยิมมีอยู่ประมาณ สามสี่คนแล้วดูคนที่มาเล่นประมาณ 10 คน แต่ก็มีจัดโปรแกรมให้ว่า ให้เริ่มเล่นอะไรบ้างกับน้ำหนักเท่าไหร่ และกินอะไรยังไง</p>\n<p>ตอนเริ่มเล่นใหม่ๆ เรียกว่าห่วยมาก ยก dumbbell อันเล็กๆ เทียบกับลุงๆ ป้าๆ ที่มาเล่นประจำไม่ได้เลย (ตอนนี้ก็ยังไม่ได้ ไม่รู้ทำไมป้าฟิตขนาดนี้) แต่ถ้าพวกเครื่องเล่นขาทั้งหลาย นี่ง่ายมาก (ยกเว้น Squat) จนโดนตัดทิ้งไปอย่างรวดเร็วเหลือแต่ถ้าแขน กับหลังซะส่วนใหญ่ ที่ประทับใจสุดคงเป็น pull up ที่แต่ก่อนไม่เคยคิดว่าตัวเองจะทำได้ ตอนนี้ทำได้แล้ว! แม้จะได้แบบครั้งสองครั้งก็ตาม (แต่ถ้ามียางช่วย นี่สบายมาก!)</p>\n<p>ผ่านมาหกเดือน กล้ามขึ้นมาบ้างมั้ย ก็นิดนึงแต่เป็นคนที่เรื่องมากกับการกิน (มั้ง) แบบไม่ซื้อเวย์มากินกับขี้เกียจทำอาหารเอง (มีช่วงนึงซื้อไก่มาใส่เครื่อง Air Fryer จนเบื่อ) ก็เลยขึ้นมาแบบช้าๆ แต่ตอนนี้ก็ประทับใจกับ progress นะ</p>\n<h3 id=\"festive-500\">Festive 500 <a class=\"direct-link\" href=\"https://www.llun.me/posts/2020-12-31-2020/#festive-500\">#</a></h3>\n<p>เนื่องจากปีนี้ติดเกาะ อย่างนึงที่เล็งว่าอยากทำมานาน (เล็งนานพอๆ กับเรียนจีน!) คือปั่น Rapha Challenge ปลายปี Festive500 ให้ได้ กติกาก็ง่ายมาก ปั่นจักรยานให้ได้ระยะทาง 500km ขึ้นไปในแปดวัน นับตั้งแต่ Christmas Eve ถึงวันสิ้นปี</p>\n<p>สิงคโปร์เป็นประเทศที่ปั่น event นี้ง่ายสุดแล้วแต่ปกติช่วงนี้จะบินกลับไทยเลยไม่ได้เล่นเสียที ที่สิงคโปร์ปั่นง่ายเพราะว่า 1. อากาศไม่หนาว! และ 2. ถนนส่วนใหญ่ไม่มีเนิน! แผนที่คิดไว้ก็ง่ายมาก เริ่มปั่นรอบเกาะวัน Christmas Eve (ไม่ได้เป็นวันหยุดนะ แต่ทำงานอยู่บ้านปั่นให้เสร็จก่อนเริ่มงานเป็นใช้ได้) แล้วอีกสามวันถัดไปก็ปั่นวันละ 100km เหลือ 50km ไว้สัปดาห์สุดท้ายของปีเอา (เพราะไม่ได้หยุด) ก็ได้ทำตามแผนเป๊ะทุกอย่าง</p>\n<p>อย่างนึงที่คิดว่าถ้าทำอีกจะเปลี่ยนคือ คงไปปั่นกับเพื่อนให้มากขึ้น เพราะวันที่มีคนลาก กับวันที่ไม่มีนี่แรงเหลือต่างกันมากตอนจบ ก็หวังว่าปีหน้าวัคซีนแจกทั่วถึงทุกคนแล้ว กลุ่มปั่นจะกลับมาปั่นง่ายขึ้น</p>\n<figure><img src=\"https://www.llun.me/posts/2020-12-31-2020/festive500.png\" alt=\"\" /><figcaption>ในที่สุดก็ปั่น Challenge นี้จบปีนี้!</figcaption></figure>\n<h2 id=\"2021\">2021 <a class=\"direct-link\" href=\"https://www.llun.me/posts/2020-12-31-2020/#2021\">#</a></h2>\n<p>แผนปี 2021 คงไม่มีอะไรมาก ทำทุกอย่างต่อจากปีนี้ (เรียนจีน, เข้ายิมจน pull up ได้ง่ายๆ) แล้วอยู่จนได้วัคซีนที่นี่และหวังว่าการเดินทางระหว่างประเทศจะสะดวกขึ้น อย่างนึงที่เริ่มทำด้วยปีนี้คือเล่น Leetcode แต่ช่วงปีที่ผ่านมารู้สึกเหนื่อยกับการอ่าน code แก้ปัญหานู่นนี่มาก จนเลิกทำของเล่นไปช่วงนึง แม้ตอนนี้จะเริ่มกลับมาแตะโค้ดนอกเวลางานได้บ้างแล้ว แต่ก็ยังไม่รู้สึก active เท่าสมัยก่อนเท่าไหร่ ก็หวังว่า 2021 จะสามารถกลับไปเขียนโค้ดแล้วสนุกเหมือนแต่ก่อนได้อีก</p>\n<p>Happy New Year 2021</p>\n\n        <p>\n          <a href=\"mailto:comment@llun.me?subject=Common on post https://www.llun.me/posts/2020-12-31-2020/\">Send a comment</a>\n        </p>\n      \n    ","author":"","siteTitle":"@llun story","siteHash":"e492a4c5a091b6624e5872d8d003bc73eb1166cc8f88db58c44e1f8dfb9c7252","entryHash":"d01082d948692b0be617247ee3605e67cd874c0cb661cd5f016907388549b53d","category":"Me"}