{"title":"iPhone6","link":"https://www.llun.me/posts/2014-10-18-iphone6/","date":1413590400000,"content":"\n      \n        <p>ได้เครื่องและใช้มาประมาณเดือนนึงแล้ว ตอนแรกไม่คิดว่าจะเขียนรีวิวเพราะว่าไม่ค่อยมีอะไรใหม่ให้เขียนเท่าไหร่แต่มีคนถามถึงก็เขียนหน่อยละกัน</p>\n<h3 id=\"hardware\">Hardware <a class=\"direct-link\" href=\"https://www.llun.me/posts/2014-10-18-iphone6/#hardware\">#</a></h3>\n<p>ตัวเครื่องคราวนี้เปลี่ยนเป็นมนๆ ส่วนตัวชอบเพราะว่าจับแล้วไม่บาดมือแต่ข้อเสียของ iPhone6/6+ ปีนี้คือมันบางจนกล้องนูนออกมา ปกติเป็นคนที่ไม่ชอบใส่เคสแต่พอวางบนโต๊ะแล้วรู้สึกไม่ปลอดภัยกับเลนส์กล้องก็เลยต้องหาเคสมาใส่ ทำให้น้ำหนักเพิ่มขึ้นหนาขึ้นมาอีก ก็หวังว่ารุ่นถัดๆ ไป Apple จะทำให้หนาขึ้นและเลนส์กล้องไม่โผล่มาอย่างนี้ (หนักเพิ่มขึ้น 10 กรัมก็ได้แต่ขอไม่ต้องมีอะไรโผล่มาเป็นส่วนเกินเวลาวางกับโต๊ะ)</p>\n<p>เนื่องจากปีที่แล้วใช้ HTC One M7 เลยเขียนเทียบกับ iPhone6 หน่อยละกัน (แม้ HTC จะออก M8 ออกมาแก้หลายอย่างแล้วก็เถอะ) สิ่งที่ประทับใจเหมือนเดิมคือ กล้อง</p>\n<h4 id=\"%E0%B8%81%E0%B8%A5%E0%B9%89%E0%B8%AD%E0%B8%87\">กล้อง <a class=\"direct-link\" href=\"https://www.llun.me/posts/2014-10-18-iphone6/#%E0%B8%81%E0%B8%A5%E0%B9%89%E0%B8%AD%E0%B8%87\">#</a></h4>\n<p>กล้อง iPhone6 เป็น sensor 8 ล้านพิกเซลมาตั้งแต่ iPhone4S แต่พอเทียบกับ HTC One M7 แล้วที่ให้มาแค่ 4 ล้านพิกเซลแล้วโฆษณาว่าเม็ดพิกเซลรับแสงได้ดีขึ้น กลับรู้สึกว่าแม้แต่ iPhone4S ยังถ่ายรูปได้ดีกว่า M7 เลย คืออย่างน้อยอัพโหลดขึ้นเว็บคนเปิดบนจอใหญ่ๆ ก็ยังดูดีอยู่นะ เทียบกับ HTC One แล้วพิกเซลมันน้อยเกินไปมากสำหรับยุคนี้ อีกอย่างที่ iPhone ทำได้ดีคือถ่ายที่มืด แต่เทียบกับ HTC One นี่เหมือนเทียบฟ้ากับเหว (คือ HTC One มีปัญหาจอม่วงติดมาด้วย ยังจำไม่ลืม)</p>\n<h4 id=\"%E0%B8%A5%E0%B8%B3%E0%B9%82%E0%B8%9E%E0%B8%87\">ลำโพง <a class=\"direct-link\" href=\"https://www.llun.me/posts/2014-10-18-iphone6/#%E0%B8%A5%E0%B8%B3%E0%B9%82%E0%B8%9E%E0%B8%87\">#</a></h4>\n<p>ลำโพงใน iPhone6 รู้สึกว่าเสียงดังพอควรแต่เทียบกับ HTC One แล้วเทียบไม่ติด เสียงจาก HTC One ดังกว่ามาก อาจจะเพราะลำโพงคู่วางไว้ตำแหน่งหน้าด้วยเทียบกับ iPhone6 ที่วางไว้ด้านล่างเครื่อง แค่ถือมือเดียวบังลำโพงมิด เสียงก็หายไปกว่าครึ่งแล้ว ก็ไม่รู้จะหวังได้หรือป่าวว่า iPhone จะทำแบบ HTC เอาลำโพงมาไว้บนหน้าจอบ้าง เสียงจะได้ดีขึ้น แต่ตอนนี้ก็ไม่เลวร้ายอะไร</p>\n<h4 id=\"%E0%B8%88%E0%B8%AD\">จอ <a class=\"direct-link\" href=\"https://www.llun.me/posts/2014-10-18-iphone6/#%E0%B8%88%E0%B8%AD\">#</a></h4>\n<p>จอ iPhone6/6+ เพิ่มขนาดเป็น 4.7” และ 5.5” ตอนไปลองจับ iPhone6+ ที่ร้านที่นี่รู้เลยว่ามันใหญ่เกินไปมาก คือยังไงก็ไม่ซื้อ แค่ 4.7” ที่เคยเล่น HTC One ปีที่แล้วก็รู้สึกว่าจอมันใหญ่เกือบเกินไปแล้ว แต่พอใช้ไปได้ซักพักกลับมาเล่น iPhone4 ที่มีอยู่นี่ เห้ยแต่ก่อนทำไปรู้สึกว่าจอแค่นี้มันก็ใช้พอหว่า ตอนนี้ใช้จอ 3.5” ไม่ได้แล้ว เทียบกับ iPhone5 จอ 4” ของเพื่อนก็ยังรู้สึกว่าเล็กเลย ถ้าจะอัพเกรดจาก 4/4S ก็อัพเดทมา 6 เลยเถอะ จอใหญ่แล้วชีวิตดีขึ้นพอควร (อ่านอะไรได้เยอะขึ้น) แต่ 6+ นี่ก็ใหญ่เกินจะพกใช้เล่นระหว่างทาง</p>\n<h4 id=\"touchid\">TouchID <a class=\"direct-link\" href=\"https://www.llun.me/posts/2014-10-18-iphone6/#touchid\">#</a></h4>\n<p>เนื่องจากข้ามมาหลายรุ่นและเป็น iPhone เครื่องแรกที่ได้ลองเล่น Touch ID พบว่าโคตรประทับใจ มันทำให้ชีวิตคนที่ฝากรหัสผ่านไว้ใน 1password และ authy ดีขึ้นเยอะมาก จากแต่เดิมที่ต้องคอยใส่รหัสปลดล๊อกหลายรอบตอนนี้ใช้นิ้วจิ้มเอา ระยะเวลาในการ login ต่างๆ ลดลงอย่างมหาศาล เป็นอะไรที่คุ้มค่าแก่การอัพเดทที่สุด</p>\n<h3 id=\"ios8(.1)\">iOS8(.1) <a class=\"direct-link\" href=\"https://www.llun.me/posts/2014-10-18-iphone6/#ios8(.1)\">#</a></h3>\n<p>สิ่งที่ประทับใจใน iPhone ที่สุดคงเป็น Handoff และ Continuity เนื่องจากเป็นคนที่ใช้ Product Apple ในการทำงานแทบจะทุกอย่างอยู่แล้ว (iPhone ยัน Macbook) พอมี Continuity นี่แทบไม่ต้องหยิบมือถือมาดูเวลามี Notification อีกต่อไป ทุกอย่างส่งไปอีก device ที่เปิดอยู่ให้ทันที จากแต่ก่อนถ้ามือถือสั่นบางทีต้องหยิบมาดูว่าเป็น App notification หรือป่าวหรือเป็น SMS หรือสายเข้า ตอนนี้ก็แค่เปิด Message หรือรับสายบนคอมจบ</p>\n<p>อื่นๆ ใน iOS8 ที่ปรับและคิดว่าดีขึ้นก็อย่างพวก Notification, Airdrop (แต่บางทีก็ไม่ work นะ)​, Extension(อันนี้ใช้กับ 1password เป็นหลักแต่หลายครั้งก็งงๆ หารหัสไม่เจอ) ส่วน 3rd party keyboard นี่เฉยๆ แทบไม่ได้ใช้ สิ่งที่อยากได้เพิ่มก็คงมีแค่ อยากให้ใช้ iPhone มา handoff unlock Mac หรือ device อื่นๆ ได้ก็หวังว่าในอนาคต Apple จะใส่มา</p>\n<h3 id=\"%E0%B8%88%E0%B8%9A\">จบ <a class=\"direct-link\" href=\"https://www.llun.me/posts/2014-10-18-iphone6/#%E0%B8%88%E0%B8%9A\">#</a></h3>\n<p>เขียนมายาว เป็นรีวิวที่ไม่มีภาพเลย ถ้าอยากอ่านยาวๆ แบบมีภาพแนะนำที่ <a href=\"http://arstechnica.com/apple/2014/09/ios-8-thoroughly-reviewed/\">Arstechnica</a> มี <a href=\"http://arstechnica.com/apple/2014/10/os-x-10-10/\">รีวิว OS X Yosemite ด้วย</a> (ที่ยาวถึง 25 หน้า! ยังอ่านไม่จบเล้ย)</p>\n<p>สรุปแล้ว iPhone6 + iOS8 เป็นอัพเกรดที่ประทับใจโดยเฉพาะ Continuity ที่ทำให้ว้าวได้เพราะรอมานาน และหวังว่าในอนาคต Android/Windows จะมีอะไรอย่างนี้บ้าง ซึ่งจริงๆ MS ก็น่าจะทำได้แต่ไม่รู้ว่าไปช้าที่ตรงไหนจน Windows Phone ดูย่ำแย่ขนาดนี้</p>\n\n        <p>\n          <a href=\"mailto:comment@llun.me?subject=Common on post https://www.llun.me/posts/2014-10-18-iphone6/\">Send a comment</a>\n        </p>\n      \n    ","author":"","siteTitle":"@llun story","siteHash":"e492a4c5a091b6624e5872d8d003bc73eb1166cc8f88db58c44e1f8dfb9c7252","entryHash":"dcb48c66be80c3d20e35eec33b05a2c7ed3f2ee3d886181593497d3aad3dbd4f","category":"Me"}