{"title":"Libby","link":"https://www.llun.me/posts/2020-11-03-libby/","date":1604361600000,"content":"\n      \n        <p>เห็นเพื่อน post ว่าช่วง covid ห้องสมุดที่นี่ National Library Board Singapore มีหนังสือเสียงให้ฟังออนไลน์ไม่ต้องไปยืมที่ห้องสมุดเลยสนใจ เพื่อนบอกว่าสามารถฟังได้จากโปรแกรมของห้องสมุดในมือถือ วันนี้ก็เลยดาวโหลดแล้วสมัครสมาชิกอย่างรวดเร็ว จากที่ไม่สนใจสมัครสมาชิกห้องสมุดที่นี่เท่าไหร่ เพราะไม่อยากยืมหนังสือเป็นเล่มมาอ่าน แล้วถึงได้รู้ว่าสมัครสมาชิกห้องสมุดที่สิงคโปร์ไม่ต้องไปสมัครที่ห้องสมุด สามารถใช้ Singpass หรือรหัสบัตรประจำตัวที่นี่สมัครออนไลน์ได้เลย กดใส่ข้อมูลจ่ายตังรายปี แล้วก็จองเวลาเข้าห้องสมุด (ช่วงนี้จำกัดคนเลยต้องจองออนไลน์ว่าจะไปใช้ห้องสมุดเมื่อไหร่) หรือยืมหนังสือผ่านหน้าเว็บได้เลย</p>\n<figure><img src=\"https://www.llun.me/posts/2020-11-03-libby/signup.jpg\" alt=\"\" /><figcaption>ห้องสมุดสิงคโปร์ จะสมัครต้องใช้รหัส resident ที่นี่เลือกได้จะให้ข้อมูลแบบไหน ระหว่าง Singpass หรือกรอกรหัสเอง</figcaption></figure>\n<p>สมัครเสร็จ จ่ายตังมีสมาชิกห้องสมุดแล้วก็ดาวโหลด Libby แล้วกดเพิ่มห้องสมุด กดหาห้องสมุดที่สมัครไว้อย่างของสิงคโปร์ใส่ชื่อประเทศหาก็จะพบเลย กดเข้าระบบด้วยรหัสที่สมัครกับห้องสมุดเสร็จก็ยืมหนังสือได้ หน้าแรกหลังจากเพิ่มห้องสมุดเสร็จก็จะมีบอกว่าขณะนี้มีหนังสือเล่มไหนที่คนสนใจเยอะบ้าง แล้วพอกดเข้าไปดูก็ดูได้อีกว่าจะยืมได้เลยหรือรอนานขนาดไหน จากที่ดูเล่มที่นานสุดที่เห็นก็ 22 อาทิตย์ หรือประมาณ 6 เดือน!</p>\n<p>แต่เนื่องจาก Libby สามารถเพิ่มห้องสมุดได้และที่ไทยก็มีห้องสมุดที่ให้ยืมหนังสือผ่าน Libby เหมือนกันและสมัครออนไลน์ฟรีผ่านหน้าเว็บ TKPark ได้</p>\n<figure><img src=\"https://www.llun.me/posts/2020-11-03-libby/tkpark.png\" alt=\"\" /><figcaption>ในไทยมีห้องสมุดเดียว ค้นด้วยชื่อประเทศหรือพิมพ์ว่า TK Park ก็เจอเลย</figcaption></figure>\n<p>วิธีค้นหาหนังสือที่จะยืมใน Libby จะน่าสับสนเล็กน้อย ต้องเลือกไปที่หน้าห้องสมุด จากนั้นเลือก Explore แล้วจะมีสัญลักษณ์รูปแว่นขยายให้กดพิมพ์ชื่อหนังสือหาได้บนมุมซ้าย นอกจากชื่อหนังสือแล้ว ถ้าเลือก More Options จะสามารถระบุได้ละเอียดขึ้นว่าจะค้นหาจากอะไรบ้าง และกรองประเภทหนังสือให้เจาะจงขึ้นได้ เช่น ภาษา, ชื่อคนเขียน หรือแม้แต่ประเภทหนังสือ เช่น หนังสือเสียง</p>\n<figure><img src=\"https://www.llun.me/posts/2020-11-03-libby/search.png\" alt=\"\" /><figcaption>Advance search ระบุได้ว่าจะหาหนังสือแบบไหน ภาษาอะไร และค้นจากชื่อคนเขียนได้</figcaption></figure>\n<p>หลังจากหาเจอหนังสือเสร็จ ถ้าหนังสือเล่มนั้นมีคนยืมเยอะ แล้วห้องสมุดที่เราเป็นสมาชิกมีจำนวนเล่มในระบบไม่พอโปรแกรมก็จะให้ hold หรือต่อคิวหนังสือเล่มนั้นแล้วบอกระยะเวลาว่าเราจะยืมหนังสือเล่มนั้นได้เมื่อไหร่ ถ้ายืมได้เราสามารถกด borrow แล้วเริ่มอ่านได้เลย โปรแกรมจะบอกว่าเราสามารถยืมได้นานเท่าไหร่</p>\n<figure><img src=\"https://www.llun.me/posts/2020-11-03-libby/hold_details.jpg\" alt=\"\" /><figcaption>ถ้าหนังสือมีคนอ่านหรือฟังเยอะ สามารถจองไว้ได้ ใน libby จะมีบอกว่าห้องสมุดที่เราเป็นสมาชิกมีอยู่กี่เล่ม และมีคนอ่านอยู่เท่าไหร่ จองอยู่เท่าไหร่</figcaption></figure>\n<figure><img src=\"https://www.llun.me/posts/2020-11-03-libby/audiobook.jpg\" alt=\"\" /><figcaption>ถ้ายืมมาเป็น Audiobook สามารถฟังใน libby ได้เลย</figcaption></figure>\n<p>แต่ที่สนใจใน Libby จริงคือหนังสือเสียง แต่ก่อนสมัคร Audible แล้วจ่ายเป็นรายเดือนเพื่อให้ได้โควต้าในการกดซื้อหนังสือเสียงมาฟังเอา แต่ Libby ก็มีหนังสือเสียงที่ดังๆ ให้เราฟังเหมือนกัน (ขึ้นอยู่กับห้องสมุดที่เป็นสมาชิกว่ามีเล่มนั้นให้ฟังหรือไม่) ความต่างคือ Audible ถ้าหนังสือนั้นดังและมีคนฟังเยอะ เราสามารถฟังได้เลยไม่จำเป็นต้องต่อคิวเหมือน Audible และปริมาณหนังสือใน Audible มีเยอะกว่า (ขึ้นอยู่กับห้องสมุดที่เป็นสมาชิก) ส่วนราคา ห้องสมุดสิงคโปร์สมาชิกรายปีอยู่ที่ S$42.80 ต่อปีสำรับชาวต่างชาติ + ค่าลงทะเบียนอีก S$10.50 (ผู้พักอาศัยถาวร/คนถือสัญชาติสิงคโปร์ไม่ต้อเสียรายปี!) เทียบกับ Audible ที่ต้องจ่าย $7.95 ต่อเดือน หรือ ~$95.4 สมาชิกห้องสมุดก็ถูกกว่าพอสมควร</p>\n<p>สำหรับคนชอบอ่านหนังสือเป็นเล่มบน ebook reader ระบบ Libby ก็มีใน ebook reader เจ้าดังๆ ทั้งสองเจ้าเหมือนกันเพียงแต่ใช้ชื่อแบรนด์เก่าว่า Overdrive ข้อเสียคือบน Kindle ตอนนี้รองรับแค่ห้องสมุดในสหรัฐอเมริกาเท่านั้น ไม่สามารถใช้กับห้องสมุดในสิงคโปร์ได้ ส่วน ebook reader ที่รองรับแถวนี้ก็มี Kobo ตัวโปรแกรมค่อนข้างใช้ยากกว่า Libby และเวลายืมหรือคืนหนังสือจะนับแยกกัน เพราะฉะนั้นเราสามารถยืมอ่านเป็นเล่มใน Overdrive ได้แล้วใช้ Libby ยืมอ่านหนังสือเสียงเพื่อฟังและอ่านคู่กัน!</p>\n<p>ในไทยนอกจาก TKPark แล้วยังไม่เจอห้องสมุดที่มีระบบให้อ่านออนไลน์ได้เทียบเท่า และหนังสือไทยส่วนใหญ่ก็ต้องใช้โปรแกรมของ TKPark เองในการอ่าน (ซึ่งโปรแกรมก็ทำได้ดี สามารถกดอ่านได้เลยไม่ต้องจองคิว หรือขึ้นอยู่กับจำนวนหนังสือด้วย) แต่ถ้าหากว่าอยากอ่านหนังสือภาษาอังกฤษหรือฟังหนังสือเสียงภาษาอังกฤษนอกประเทศ ก็มีห้องสมุดในสหรัฐที่สามารถสมัครได้แม้อยู่นอกประเทศ</p>\n<ul>\n<li><a href=\"https://sflib1.sfpl.org/selfreg\" target=\"_blank\" rel=\"noopener\">San Francisco Public Library</a> ตอนนี้สามารถสมัครได้ฟรี แต่ใช้ได้ถึงมกราคม 2564 (2021) เท่านั้นหรือไม่ต้องบินไปเพื่อต่ออายุที่ห้องสมุดและแสดงว่าอยู่ที่นั้นจริงๆ</li>\n<li><a href=\"https://queenslibrary.org/get-a-card/eUser\" target=\"_blank\" rel=\"noopener\">New York, Queens Public Library</a> ค่าสมาชิก $50 ต่อปี</li>\n<li><a href=\"https://disc.bklynlibrary.org/card/\" target=\"_blank\" rel=\"noopener\">New York, Brooklyn Public Library</a> ค่าสมาชิก $50 ต่อปีแต่ต้องมีที่อยู่ใน US</li>\n</ul>\n<p>ที่มาเขียนเพราะรู้สึกว่า Libby เป็นโปรแกรมลึกลับที่คนรู้จักน้อยมาก แต่ช่วยให้ยืมหนังสือมาอ่านได้เยอะมากและประหยัดงบให้ Amazon อย่างนึงที่รู้จากโปรแกรมนี้คือ TKPark เป็นห้องสมุดที่ดีมากใทย และดีกว่าห้องสมุดแห่งชาติเสียอีกที่ควรจะมีระบบอย่างนี้ให้ประชาชนได้ยืมอ่านหนังสือ และเข้าถึงแหล่งความรู้ได้ง่าย ไม่แน่ใจว่าเพราะหนังสือในห้องสมุดแห่งชาติเป็นหนังสือไทย และเก่าเป็นส่วนใหญ่เลยไม่สามารถ digitize ให้ขึ้นมาอ่านออนไลน์ได้ แต่หนังสือไทยใหม่ๆ ก็คิดว่าอย่างน้อยควรจะมีได้เทียบเท่า TKPark หรือมากกว่า เทียบกับห้องสมุดสิงคโปร์แล้ว ห้องสมุดแห่งชาติที่นี่มีหนังสือให้ยืมอ่านเยอะมาก และมีแม้แต่หนังสือภาษาไทย แม้จะไม่เยอะก็ตาม ก็ได้แต่อิจฉาคนที่ที่มีหนังสือให้อ่านได้ฟรีขนาดนี้จริงๆ</p>\n\n        <p>\n          <a href=\"mailto:comment@llun.me?subject=Common on post https://www.llun.me/posts/2020-11-03-libby/\">Send a comment</a>\n        </p>\n      \n    ","author":"","siteTitle":"@llun story","siteHash":"e492a4c5a091b6624e5872d8d003bc73eb1166cc8f88db58c44e1f8dfb9c7252","entryHash":"0896201fb69b6e3a7414eed9856a24ff29fbae6171bb864dab23e71f9fb68502","category":"Me"}