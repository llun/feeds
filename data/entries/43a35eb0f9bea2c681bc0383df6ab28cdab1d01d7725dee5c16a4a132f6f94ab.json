{"title":"2013","link":"https://www.llun.me/posts/2013-12-31-2013/","date":1388448000000,"content":"\n      \n        <p>ปีนี้มีอะไรหลายอย่างเปลี่ยนไปมาก มีเป้าหมายที่ไม่จดไว้เหมือนปีก่อนๆ แต่หลายอย่างก็ได้ตามเป้าพอสมควร เขียนไว้ซักหน่อยดีกว่า ถือว่าเป็นเป้าหมายปีหน้าด้วยที่จะทำต่อจากปีนี้</p>\n<p>ที่ทำแล้วได้อย่างที่คิด</p>\n<ul>\n<li>พาที่บ้านมาเที่ยวสิงคโปร์ ตั้งแต่มานี่ตั้งแต่ปีที่แล้ว ก็คิดว่าจะพาที่บ้านมาเที่ยวที่นี่ให้ได้ ก็มาสำเร็จตอนปลายปีนี้ แม้จะสั้นๆ ก็ตาม ปีหน้าก็คงพยายามจะทำอีกแต่อาจจะไปที่อื่น</li>\n<li>เที่ยวสิงคโปร์ ตอนมารอบแรกไม่ได้เที่ยวมากนัก ด้วยอะไรหลายๆ อย่างจำกัด ปีนี้อยู่นานก็เลยเที่ยวแหลก และไปในที่ที่คนไม่ค่อยเที่ยวด้วย ที่เที่ยวธรรมชาติอย่าง Bukit Timah, Mac Ritchie, Henderson Waves โดนเก็บหมดเรียบร้อย เหลือแค่ Singapore Zoo, Flyer และที่ที่ต้องเสียตังที่ยังไม่ได้ไป</li>\n<li>ภาษาอังกฤษฟังออกได้เยอะขึ้นมาก และคุยกับคนอื่นรู้เรื่อง ถือว่าสำเร็จมาครึ่งทาง ยังเหลือที่ต้องแก้อีกเยอะมีหลายคำที่เพื่อนบอกพูดเพี้ยน (พวก th ไรงี้แต่อันนี้แก้ได้แล้วเพื่อนบอกให้แลบลิ้นออกมาเวลาออกเสียง) ปีหน้าก็หวังว่าจะดีขึ้นกว่านี้อีก โดยเฉพาะเรื่องเขียนด้วย</li>\n<li>ควบคุมน้ำหนัก ลดความหวาน ปีนี้น้ำหนักนิ่งมาก ไม่ขึ้นไม่ลง อยู่แถว 65-70 ก็หวังว่ามันจะอยู่อย่างนี้ไปเรื่อยๆ และกลางปี - ปลายปีนี่น้ำตาลแตะน้อยลงมากก็หวังว่าจะคุมได้เรื่อยๆ</li>\n<li>ฟันขาวแล้ว! เป็นอะไรที่อยากแก้แต่กลัวหมอฟันมานาน แก้เองด้วยการหายาสีฟันที่ช่วยเรื่อง ชา กาแฟ มาแปลงได้ครึ่งปี ปลายปีกลับไทยที่บ้านทนไม่ไหวให้ไปหาหมอฟัน โดนขัดธรรมดาซะขาวเลย แถมหมอบอกไม่มีฟันผุด้วย! ขอบคุณยาสีฟันขจัดคราบกาแฟ น้ำยาบ้วนปาก และหมอฟัน</li>\n<li>เล่น Javascript มากขึ้น จากปีที่แล้วเขียนเป็นงานหลัก ปีนี้ก็มีงานหลักแต่ไม่เยอะเท่าปีที่แล้ว เลยต้องมาเขียนเล่นเองด้วย ก็ได้ออกมาสองสามอย่าง <a href=\"https://github.com/llun/mailpipe\" target=\"_blank\" rel=\"noopener\">MailPipe</a>, <a href=\"https://github.com/llun/blog\" target=\"_blank\" rel=\"noopener\">Blog</a> และก็ <a href=\"https://github.com/llun/topics\" target=\"_blank\" rel=\"noopener\">Topics.im</a> แต่ปีหน้าคงต้องแก้ให้ focus เป็น Project มากขึ้น โดยตอนนี้เริ่มจาก <a href=\"http://topics.im/\">Topics.im</a> เป็น focus แรกหละ</li>\n<li>ได้ไปประเทศแถบ Asean เยอะขึ้น เป้าหมายนึงที่มีคือเที่ยวทุกประเทศในย่านนี้ ปีนี้ได้ไปเยี่ยมเยียน ฟิลิปปินส์ และ อินโดนีเซียร์ คุยกับลูกค้าถือว่าเป้าหมายนี้กระเตื้องขึ้น ไว้คงหาทางเที่ยวเพิ่มเองอีกเพราะสองทริปที่ไป งานล้วนๆ แทบไม่ได้เที่ยวเลย</li>\n</ul>\n<p>คิดว่าจะทำแต่ไม่ทำซักทีหรือทำแบบเนิบๆ</p>\n<ul>\n<li>เลิกทำ server คือรู้สึกหมดความสนใจแล้ว และไม่คิดจะทำอะไรที่มี hardware อย่างนี้อีก สมัยนี้มี digital ocean ราคา 5$ ต่อเดือนแล้วด้วยก็ไม่รู้จะทำ server เองไปทำไม ก็ได้แต่ทำไปช้าๆ จนพึ่งย้ายข้อมูลทั้งหมดเสร็จไป เตรียมเอา server ออกประมาณเดือนหน้า แล้วก็จะปิด Project นี้เลิกทำหละ</li>\n<li>เที่ยวมาเลย์ คือคิดมาตลอดว่าจะไป KL ซักครั้ง อันนี้ล้มเหลวโดยสิ้นเชิงไม่ได้ออกไปแม้ JB ที่ติดกันเลย</li>\n<li>ออกกำลังกาย ... อะไรนะ แค่เดินยังขี้เกียจเลยบางที</li>\n<li>ลดพุง ... จงดูข้อก่อนหน้า</li>\n</ul>\n<p>สิ่งที่ผิดหวัง</p>\n<ul>\n<li>โทรศัพท์ที่ซื้อมาใหม่ HTC One ... กากส์ หน้าตาสวย อัพเดทเร็ว แต่ปุ่มวางตำแหน่งได้ห่วย และปุ่มข้างๆ ก็ห่วย กดยาก กล้องกากส์หลังจาก อัพเดท Firmware นี่คือมือถือเรือธงของ HTC ปีนี้นะเว้ย</li>\n</ul>\n<p>เป้าหมายปีหน้าก็มีแค่ที่จะทำต่อในที่ทำแล้วได้อย่างที่คิดนั่นแหละ อาจจะมีสิ่งที่ไม่ได้หรือทำเนิบๆ ด้วย ที่แน่ๆ ต้องไปต่างประเทศเพิ่มให้ได้! (มาเลย์เคยไปมาแล้วแต่ขอไปอีกเมืองละกัน)</p>\n\n        <p>\n          <a href=\"mailto:comment@llun.me?subject=Common on post https://www.llun.me/posts/2013-12-31-2013/\">Send a comment</a>\n        </p>\n      \n    ","author":"","siteTitle":"@llun story","siteHash":"e492a4c5a091b6624e5872d8d003bc73eb1166cc8f88db58c44e1f8dfb9c7252","entryHash":"43a35eb0f9bea2c681bc0383df6ab28cdab1d01d7725dee5c16a4a132f6f94ab","category":"Me"}